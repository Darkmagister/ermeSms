Questo è il file LEGGIMI di MoioSMS
by Donatello Volonghi 2009 (bunbury86@gmail.com)
(dall'orginale by Silvio Moioli 2008 (silvio@moioli.net))
Vedi file LICENSE per la licenza d'uso.

PREFAZIONE
----------
Attenzione!!
A differenza della versione originale, questa ha delle dipendenze differenti:

-pyCurl (come l'originale)
-PyQt4
-psutil (opzionale)

Oltre ai 3 programmi per la lettura dei captcha (ocrad, gocr, gm)

I dati salvati con il vecchio formato (e a maggior ragione quelle della 
versione 2.14 e precedenti) non sono compatibili (non vengono riconosciuti 
i dati di accesso ai gestori e vanno reinseriti).

Infine la versione compilata necessita dei "Microsoft Visual C++ 2008 
Redistributable Package (x86)". Se il programma non dovesse avviarsi, 
provare a scaricare e installare dal sito Microsoft il programma suddetto.
( http://www.microsoft.com/downloads/details.aspx?displaylang=it&FamilyID=9b2da534-3e03-4391-8a4d-074b9f2bc1bf )

Su MacOSX per avere i messaggi "sulla traybar" è necessario installare Growl.

Known Issues:

1) Su MacOSX può comparire un errore "OSError 4" causato dalle librerie subprocess non EINTR-safe. (Alcune volte compare, altre no. Riavvia il programma più volte)

Versione sorgente (source) testata su OSX e WinVista(X64) e Ubuntu 9.04.
Versione compilata testata su WinXP SP3, WinXP SP2, WinVista(X64), OSX, 
Ubuntu 9.04.

Versioni software:
-python 2.6.2
-PyQt4 (Qt 4.4.4 e Qt 4.5.1) (versiona stable)
-pyCurl 7.19.0 (Curl 7.19.4)
-psutil 0.1.1

Cos'è MoioSMS?
--------------
MoioSMS è il mio programma per mandare velocemente gli SMS via Web.

Vorresti mandare SMS da un sito ma non hai voglia di:
    autenticarti?
    assorbirti chili di pubblicità?
    confermare 1000 volte il tuo messaggio?

Bene! Con MoioSMS bastano un paio di click e il
messaggino sarà mandato in pochi secondi.

MoioSMS è GRATUITO e LIBERO, cioè è liberamente scaricabile e modificabile.
Se apporti cambiamenti fammelo sapere!

Come lo uso?
------------
Il programma si avvia con un semplice doppio click. Niente installazione!
Quando necessario, ti sarà chiesto lo stretto indispensabile e potrai mandare
l'SMS.
In seguito, puoi imparare a utilizzare MoioSMS da linea di comando, il modo più
veloce ed efficiente, che è descritto più avanti.

Ho un problema...
-----------------
1. Prova a leggere le risposte alle domande frequenti riportate qui sotto;
2. Se usi Linux o Mac, dai un'occhiata al file LEGGIMI relativo;
3. se proprio non riesci a risolvere il tuo problema, chiedi aiuto sul
   forum: http://www.moioli.net/forum

Risposte alle domande frequenti
-------------------------------
D: Ho veramente bisogno di un nome utente/password per il sito "X"?
R: Se "X" lo richiede, sì.
MoioSMS non OFFRE un servizio, permette invece di UTILIZZARE il servizio di
"X" in maniera più comoda. Se è richiesta una password, l'utente dovrà fornirla,
come se utilizzasse un normale browser.
Diciamo che MoioSMS è un "navigatore specializzato" per certi siti, ed in ogni
caso utilizza il sito originale come lo faresti tu: regole, limitazioni
ai messaggi, ecc. sono gli stessi.

D: I messaggi mandati da MoioSMS sono gratuiti?
R: Sì.
MoioSMS permette di utilizzare solo siti che inviano messaggi GRATUITAMENTE,
pertanto non ti verrà mai addebitato nulla.

D: Perchè non fai in modo che si possano usare più account per uno stesso sito?
Perchè non fai in modo che si possano mandare messaggi a più destinatari?
R: Per scoraggiare l'uso illegale di MoioSMS.
Mandare messaggi automaticamente o usare più account viola le condizioni
d'uso della maggior parte dei siti che si possono utilizzare con MoioSMS.
L'intento di MoioSMS è facilitare l'utilizzo di servizi e non il loro abuso:
come soluzione di compromesso si permette l'invio di un solo SMS alla volta,
da un unico account e verso un unico destinatario. Non sono previste aggiunte
al programma in questo senso, anche se in alcuni casi sarebbe legale.

D: Come cambio nome utente o password di un sito?
R: Non dovresti averne bisogno.
Se hai immesso un nome utente o una password non corretti MoioSMS se ne
accorgerà e ti chiederà automaticamente di sostituirle.
Se hai bisogno di modificare questi dati per usare più account, invece,
leggi la domanda precedente.
Nel caso particolare in cui, infine, sia necessaria la modifica dei dati
perchè hai cambiato account puoi modificare manualmente il file config.ini,
che si trova nella sotticartella .moiosms del tuo utente, oppure cancellarlo
del tutto (verrà ricreato al riavvio del programma). Nota che se usi la Master
Password la modifica non sarà possibile quindi l'unico per procedere sarà
cancellarlo.

D: Quali siti posso usare?
R: Controlla il file SitixRegistrarsi.txt presente unitamente al programma.
Per Enel, Tim e Rossoalice controlla sulla pagina del progetto del programma,
http://www.moioli.net/sms
E' possibile creare dei nuovi "plugin" semplicemente per poter usare
altri siti. Nota che il "semplicemente" è relativo al fatto che occorrono
INEVITABILMENTE conoscenze di programmazione, in particolare Python e HTML, e
conoscenza del protocollo HTTP.
Se vuoi che scriva io un nuovo plugin per te, sappi che ho bisogno di un nome
utente e di una password per quel sito (che dovrò provare più volte durante lo
sviluppo). Se non li ho e tu non puoi fornirmeli non ci sono possibilità!

D: MoioSMS non manda le lettere accentate o altri caratteri particolari!
R: Purtroppo uno dei componenti utilizzati da MoioSMS non lavora correttamente
con i caratteri internazionali. Dal momento che sarebbe troppo oneroso
sostituirlo, al momento non è possibile mandare caratteri "strani" con MoioSMS.

D: Posso cambiare o rimuovere la Master Password?
R: No. L'unico modo è cancellare il file di configurazione config.ini e
reimmettere daccapo tutti i dati (rubrica, nomi utente e password).

D: MoioSMS manda solo la prima parola del messaggio!
R: Se usi MoioSMS dalla linea di comando, devi mettere il messaggio
tra virgolette (Windows) o apici singoli (Unix).

D: MoioSMS termina con un errore sulla variabile COMSPEC.
R: COMSPEC è una variabile di sistema di Windows, e in alcuni casi potrebbe
non essere settata correttamente. Se COMSPEC non è corretta è MoioSMS non
funzionerà; puoi aggiustarla seguendo questa procedura:
    1) clicca su "Start", poi clicca con il pulsante destro su "Risorse del
Computer" e scegli "Proprietà" dal menù;
    2) clicca sulla scheda "Avanzate" (in alto) e poi su "Variabili
d'ambiente". Sotto "Variabili di sistema" assicurati che la variabile
COMSPEC esista ed abbia il seguente valore:

%SystemRoot%\system32\cmd.exe

   3) se necessario, modifica la variabile COMSPEC perchè contenga
esattamente la scritta di cui sopra.

D: Ho un'altra domanda!
R: Iscriviti al forum e chiedi lì: http://www.moioli.net/forum
Se mi è possibile, ti aiuterò personalmente.

Modalità linea di comando
-------------------------
Quando vorrai essere più veloce nell'uso del programma, potrai imparare
l'interfaccia da linea di comando.

Istruzioni per sistemi Windows:
    1) scarica e decomprimi la versione di MoioSMS per linea di comando;
    2) apri il prompt dei comandi cliccando il Menu Avvio, scegliendo 
       "Esegui...", scrivendo "cmd" e cliccando OK;
    3) spostati nella directory dove risiede MoioSMS, con il comando:
       "cd nomedirectory" (senza virgolette). NB: nomedirectory è il path 
       completo del file MoioSMS.exe. Se non lo conosci, puoi leggerlo dalla
       scheda Proprietà che si ottiene cliccando con il pulsante destro del
       mouse sul file stesso e scegliendo "Proprietà...";
    4) dai il comando: MoioSMS numero "testo da inviare" sito (nota che il testo
       da inviare *E'* tra virgolette);
    5) Fatto! Il tuo messaggio sarà inviato senza ulteriori richieste!

Istruzioni per sistemi Linux o Unix:
    1) apri una shell o un emulatore di terminale (solitamente premento
       ctrl+alt+Fn o lanciando xterm);
    2) spostati nella directory dove risiede MoioSMS, con il comando:
       "cd nomedirectory" (senza virgolette). NB: nomedirectory è il path 
       completo del file MoioSMS.py;
    4) dai il comando: python MoioSMS.py numero 'testo da inviare' sito (nota
       che il testo da inviare *E'* tra apici singoli nella maggior parte
       delle shell, ad esempio bash);
    5) Fatto! Il tuo messaggio sarà inviato senza ulteriori richieste!

La cosa diventa ancor più utile se lasci aperta la finestra del prompt: potrai
così inviare un altro messaggio in pochissimi secondi! Ideale per chi fa uso
pesante di SMS!

Esiste anche una funzionalità di rubrica:

MoioSMS -a pincopallino 349123456

che aggiunge il contatto "pincopallino" in rubrica e

MoioSMS -m

che mostra la rubrica corrente. In questo modo si può usare un comando
come:

MoioSMS pincopallino "Ciao, come stai? Silvio"

e lasciare che MoioSMS ricerchi automaticamente il numero.
Esistono anche altre opzioni, per una lista completa digita:

MoioSMS -h

Note sulla sicurezza
--------------------
MoioSMS salva su disco i nomi utenti e le password dei siti utilizzati, per non
richiederli ad ogni utilizzo. Se si usa il programma da un computer condiviso
con  altri utenti questi ultimi potrebbero leggere questi "dati sensibili".
Dal momento che alcuni utenti di MoioSMS hanno espresso preoccupazione nei
confronti di questa possibilità, è stata inserita dalla versione 2.06 un'opzione
per crittare (salvare in modo protetto) i propri dati sensibili: grazie a questo
sistema è necessario conoscere una "Master Password" aggiuntiva per accedere ai
nomi utente e alle password. Ti verrà richiesto se vuoi usare la Master Password
al momento del salvataggio dei dati.
Nota che MoioSMS non salva mai su disco nulla prima di ottenere un esplicito
consenso da parte dell'utente.
Nota anche che nonostante il livello di sicurezza complessivo del programma sia
a mio parere più che soddisfacente per i suoi scopi, non è possibile garantire
che MoioSMS sia completamente sicuro, come del resto nessun altro programma.
Tra gli altri fattori di rischio bisogna evidenziare che molti siti richiedono
di inviare le password in chiaro sulla rete e non esiste modo per risolvere il
problema (anche i normali browser invieranno i dati senza protezioni in questi
casi).

Note legali
-----------
Usando MoioSMS sei obbligato a seguire le regole imposte dai siti che usi.
Per esempio, non è possibile usare gli SMS dal sito di Vodafone per
scopi pubblicitari o inviarne ENORMI QUANTITA'.

** DECLINO OGNI RESPONSABILITA' DERIVANTE DALL'USO DI MOIOSMS!!! **

Questo significa che MoioSMS potrebbe inchiodarti il PC, cancellare tutti i
tuoi dati o anche MANGIARE TUTTO IL FORMAGGIO che hai in casa ed io non
mi assumo alcuna responsabilità.
In realtà, ovviamente, non farà niente di tutto ciò :-)
Un discorso analogo vale se non rispetti le clausole contrattuali dei siti
che usi per mandare SMS, io non posso essere ritenuto responsabile di un
tuo eventuale comportamento scorretto.
I termini di distribuzione del programma sono indicati nel file LICENSE.txt.